Çiçeklerle süslenmiş
Tahtadan arabada
İyice tanıyalım birbirimizi
Taşlı yollarda zıplayalım,
Samanların üstünde
Sevişmelerimiz bölünmesin
At huysuzlaşıp sağa sola seğirtse bile
Birkaç sandalye olsun arabada 
Bir de pilli TV
Sarsıntıya dayanıklı bir göz oda
Ve iki yürek
Saksı çiçekleri gibi bilsek zamanı ne çıkar
Atı yemlemek gerektiğinde
Yağmur duası tek çözümse
Ne yapalım o zaman
Salarız küheylanı özgürlüğüne
Kemiklerimiz anıt olur
Issız çöllere

